---
title: "Veelgestelde vragen"
layout: "single"
---
{{< corona >}}

<div class="block--centered">
<h2 class="faqttl">Wat valt er zoal te beleven?</h2>
<p>Waar het abnormaal lijkt om te <strong>kamperen met een laptop</strong>, gaan wij er volledig over. Overdag zetten we alles op alles om de inner geek te bevredigen en na een pintje bij het kampvuur slapen we allemaal in onze eigen tent op het kampeerterrein.</p>
<ul>
<li>Ons programma bevat activiteiten die door de deelnemers zelf worden bijgedragen. We leren vanalles over <strong>wetenschap en technologie</strong> en spelen samen in de <strong>open natuur</strong>.</li>
<li>We brengen voldoende <strong>stroom en internet</strong> mee zodat je zeker niet moet afkicken van je digitale verslaving. Je geekiest toys zijn zeer welkom.</li></ul>
<h2 class="faqttl">Hoe spreek ik "Fri3d Camp" eigenlijk uit?</h2>
<p>Toen we in 2014 een naam zochten, wilden we een naam die naar hackers en naar België refereerde. Na lang zoeken kwamen we erop uit dat "fried" (van het Engelse "gefrituurd") een mooie term is om kapotte elektronica aan te geven (<strong>fried electronics</strong>), maar dat we zo ook naar onze nationale trots, de <strong>Belgische friet</strong>, konden refereren.</p>
<p><img src="/img/fri3d2014.png" class="img-right" alt="Fri3d Camp 2014 logo" width="200">Met wat extra 1337-speak invloeden werd in "fried" al gauw de letter "e" door een "3" vervangen (zodat we ook de domeinnaam fri3d.be konden inpalmen) en zo werd <strong>"Fri3d Camp"</strong> de officiële naam van ons kamp. Als je heel goed kijkt vind je in ons huidige minimale vossen/driehoeken/asteroids logo (en al zeker in ons logo van de eerste editie in 2014) ook een referentie naar die frietzak!</p>
<p>De juiste uitspraak van "Fri3d Camp" is daarom net hetzelfde als de uitspraak van het Engelse "fried camp" (gefrituurd kamp), ofte <strong>[fraait kemp]</strong>.</p>
<h2 class="faqttl">Mijn kindje is nog maar X jaar, gaat ie er wel iets aan hebben?</h2>
<p>Fri3d Camp is gezinsvriendelijk, jonge kinderen kunnen dus zeker mee. We hanteren bijvoorbeeld als voertaal het Nederlands om kinderen makkelijker te betrekken.</p>
<p>Kinderen <strong>vanaf vijf à zes jaar oud</strong> kunnen met begeleiding aan heel veel activiteiten deelnemen, en zullen zich op het terrein goed kunnen amuseren. Voor jongere kinderen zullen er minder activiteiten geschikt zijn, zij zullen dus minder hebben aan het georganiseerde aanbod.</p>
<p>Kinderen van alle leeftijden zijn welkom, maar hou er rekening mee dat er geen kinderopvang georganiseerd wordt en dat het ook niet de bedoeling is dat jonge kinderen zonder begeleiding deelnemen aan workshops die daar niet voor bedoeld zijn (check de <a href="/deelnemen/gedragscode.html">gedragscode</a>). Kom je met partner, vrienden of familie naar Fri3d Camp, maak dan op voorhand dus goede afspraken over de begeleiding van jullie kinderen.</p>
<h2 class="faqttl">Ik ben een hacker zonder gezin, wat is mijn plaats op een "gezinsvriendelijk" kamp?</h2>
<p>Het kamp wil ook na zijn eerste edities van 2014 en 2016 een <strong>tweejaarlijks samenzijn van Belgische hackers</strong> zijn, omdat kamperen met collega geeks fantastisch is en we geen twee jaar kunnen wachten tussen de grote internationale Nederlandse en Duitse kampen. Het kamp is gezinsvriendelijk omdat heel wat nerds ook geeky kinderen hebben, en ze samen met hun gezin de wereld van de high tech willen ontdekken.</p>
<p>In 2018 voorzien we op het terrein een speciale hacker village waar de Belgische hackerspaces hun plek kunnen vinden en zich ten volle kunnen ontplooien. We willen zo dialoog en samenwerking stimuleren tussen de hacker-gemeenschap en de technologisch en wetenschappelijk geïnteresseerde gezinnen.</p>
<h2 class="faqttl">Tussen wat voor publiek kom ik terecht</h2>
<p>Als de vorige edities een indicatie zijn, zullen er op het totaal van 512 deelnemers ongeveer 170 kinderen zijn, de meesten tussen de acht en de twaalf jaar. De rest van het publiek bestaat dan uit de ouders van die kinderen, geroutineerde hackers, studenten, proffen en enthousiastelingen.</p>
<h2 class="faqttl">Mag ik mijn huisdier meebrengen?</h2>
<p>Nee. Met uitzondering van assistentiedieren (blindegeleidehonden e.d.) kunnen we, omwille van veiligheidsredenen, geen huisdieren toestaan op Fri3d Camp.</p>
</div>
---
title: "Call for Participation"
layout: "single"
---
<div class="block--centered">

<p>dé Fri3d Camp 2020 Call for Participation is jouw uitnodiging om een voorstel in te dienen voor een activiteit op Fri3d Camp. Iedereen is vrij om op Fri3d Camp workshops of andere activiteiten te organiseren. Maar wil je een plek op het programma, een workshoplocatie, bepaalde ondersteuning of infrastructuur op het terrein? Seize the carp!</p>

<p><strong>De inzet:</strong> Als jouw voorstel door de eerste selectie raakt, krijg je als ‘content host’ voorrang om tickets te kopen voor jou en je gezin. Verder zorgen we voor de plek die je nodig hebt en bespreken we eventuele extra ondersteuning of andere voorzieningen die nodig zijn om jouw voorstel op Fri3d te krijgen.</p>

<p>Ja, ook jij kan iets bijdragen. We zijn er van overtuigd dat iedereen vanuit haar of zijn eigen passie of interesse iets kan leren aan iedereen. Je voorstel hoeft geen lezing of workshop te zijn. Je kan bijvoorbeeld een buizenpost aanleggen op het terrein, een lichtkunst installatie maken, een bosspel organiseren, een enorme geodetische koepel bouwen...  We staan open voor alle voorstellen en kijken graag hoe we jou kunnen ondersteunen!</p>

<p>Vanaf nu tot en met 15 januari 2020 verzamelen we al jullie voorstellen. Daarna gaat het Fri3d content-team aan de slag met het samenstellen van het officiële Fri3d programma. Indienen op onze CFP is dé weg om mee op het programma te komen en zeker te zijn van je tickets voor Fri3d 2020 - wacht er dus niet te lang mee ^_^</p>
<h2>Bedankt</h2>
<p>Fri3d Camp is er voor jou en vooral dankzij jou. Dus dankjewel om van deze vierde editie opnieuw een succes te willen maken!<br/>
Ken je iemand die geknipt is voor Fri3d Camp? Stuur deze link zeker door, en deel ze overal waar je wil, on- en offline.</p>
<p><strong>Be excellent to each other!</strong></p>
</div>